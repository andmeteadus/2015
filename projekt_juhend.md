---
layout: page
---

Aine läbimiseks tuleb läbi viia üks praktiline andmeanalüüs ning kirjutada populaarteaduslikus vormis artikkel saadud tulemustest. Artikkel on illustreeritud asjakohaste joonistega ning on arusaadav ka mittestatistikule. Projekti võib teha kas üksinda või paaristööna. Tulemusi on vaja esitleda suulisel kaitsmisel.

### Tähtajad

* Teema valimine - 14.04.2015
* Projekti tähtaeg - 17.05.2015
* Projekti tulemuste müümine (st esitlus) - 19.05.2015

Mõned väljapakutud teemad leiad [siit](https://docs.google.com/document/d/1beb5n0H4Y4Xekf_A7xgZRX2uQqeoW3HsqpgCuiBjA48/edit).

Registreeri oma teemavalik [siin](https://docs.google.com/document/d/1Zt8-mKq9QW3Bhb3YObgXrZK1AoglPLin5Z9BWZTaaGU/edit).

### Mida on vaja esitada?

**a. Artikkel**

Valminud populaarteaduslik artikkel tehakse avalikuks [aine veebilehel](http://andmeteadus.github.io/projektid/).

Vaja on esitada märgenduskeeles Markdown kirjutatud artikkel.
Kuna aine veebilehe postitused on kirjutatud Markdownis, siis on lihtsam projekte veebilehele lisada, kui need on tehtud Markdownis.
Näiteks selle sama lehe Markdowni koodi näed [siit](https://raw.githubusercontent.com/andmeteadus/andmeteadus.github.io/master/projekt_juhend.md).

Artikli puhtandi võid kirjutada näiteks RStudios, aga see fail ei tohi sisaldada R-i koodiblokke.
Joonise lisamiseks salvesta see eraldi pildifailina ja lisa see pilt Markdownis kirjutatud artiklisse.
Abiks on järgmised [Markdowni näpunäited](https://github.com/adam-p/markdown-here/wiki/Markdown-Cheatsheet#images).


**b. Kood**

Vaja on esitada andmeanalüüsi R-i kood.


### Hindamine

* Kas populaarteaduslik artikkel on põnev ja selge?
* Kas visualisatsioonid on atraktiivsed ja annavad vastuse uuritud küsimusele?
* Kas andmeanalüüs on reprodutseeritav?